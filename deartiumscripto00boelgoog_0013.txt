 

Omnes quaestiones quae in eo uersantur, ut e seruatis
deperditas grammaticorum Latinorum artes eruant atque resti-
tuant, sic optime fiunt, ut ab amplis operibus saeculi quarti
proficiscantur, qualia conposuerunt Charisius Diomedes Dosi- ’
theus Anonymus Bobiensisl; Donati quoque artem maiorem,
etsi ab illorum libris haud leuiter differat, non sine fructu ad-
hiberi ex ipsa disputatione elucebit. Vt hi prae ceteris his
quaestionibus soluendis utiles sint, ratione qua usi artes suas
conscripserunt factum est. Iam dudum perspectum est eos nil
nisi antiquiorum grammaticorum libros despoliasse, id 'quod
egregia fide praestiterunt. Accedit alterum, quod persaepe modo
eundem tractatum modo particulas eiusdem expositionis apud
conplures grammaticos inuenimus: itaque magnam partem etiam
eosdem auctores secuti sunt2. Vbicunque quae ex uno quae
ex altero fonte grammaticus quidam hauserit quaerimuS, egregium
nobis auxilium est, si de eadem re alter grammaticus eundem
fontem exscripsit. Sed etiarn longius progredi nobis licet sic
ratiocinatiS. Si conplura capita eadem apud duos uel plures
grammaticos deprehendimuS, omnia ex eodem fonte hausta esse
procliuis suspicio est. Itaque conparatis eis quae conpluribus
grammaticis communia sunt libros quos ipsi in manibus habuerunt
restituere possumus, Hac ratione usus quaestionem de fontibus
grammaticorum illorum, quos supra nominaui, ex parte aliqua
soluere conabor. Ne nimis ampla materia uiam inpediat, in
eam tantum artium partem inquiram, qua de elementis artis
grammaticae et de octo partibus orationis agitur omissis capi-

1 „E Charisii arte grammatica excerpta“ GL. 1 p. 533 sq. sic apte
appellari mihi uidentur, quoniam satis superque demonstratum est, ea a
Charisio non pendere.

2 Non alium ab alio mutuatum esse hodie constat.

