—14-

tantum enuntiatum praebent. Quae secuntur p. 325, 28-326,
23 neque apud Donatum neque apud reliquos tres inueniuntur.
Haec non ex uno fonte petita esse demonstratur ea re, quod
et p. 325, 28-30 et p. 326, 19—23 exponitur, quomodo e nomi-
nibus feminini generis in a deminutiua oriantur. P. 325, 28-326,
10, ubi de formis deminutiuorum agitur, in exemplis adferendis
‘tamquam' particula pro· ‘ut’ adhibetur (quater), quae dictio
a reliquo capite aliena est. P. 326, 10-—19 praespostere inmixta
est expositio de adiectiuis in arius et osus, Neutram igitur par·
ticulam illi fonti Diomedes debet ex quo caput de nomine hausit.
Denique de iis nominibus Diomedes agit quae deminutiones non
faciunt (p. 326, 23—25) et quae in deminutionibus genus no-
minis prototypi non seruant (p. 326, 26-29). His interpositum
est enuntiatum, quo quasi deminutiua conmemorantur (p. 326,
25. 26); eorum Donatus quoque mentionem facit (p. 373, 16.
17), cum apud reliquos similia non legantur. De nominibus
quae non seruant genera Donatus in paragrapho de generibus
(p. 376, 7-9) isdem ac Diomedes uerbis loquitur, cum reliqui
haec post deminutiua quidem, ut DiomedeS‚ tractent, sed uerbis
plane diuersis utantur (ChariS. p. 155, 13--173 Anon. Bob. ·
p. 535, 21—253 Dosith. p. 395, 11-396, 1). Donatum hanc
obseruationem in paragrapho de generibus posuisse mirum non
est. Cum enim deminutiua inter species nominis poneret, ubi
enumeratio tantum singularum specierum apta prat, alio loco de
hac re loqui non potuit. Eandem ob causam quae Diomedes
(p. 326, 26—29) de appellationibus quae deminutionem non
recipiunt tradit omnino omisit. Reliqui tres de hac quoque
re dicunt. Charisius (p. 155, 10-21), Anonymus Bobiensis
(p. 535, 20—29), Dositheus (p. 395, 10—396, 5) solito consensu
quid sint deminutiua, quae nominibus protypis non consentiant,
quae hypocorismata non recipiant exponunt.

Quae de generibus grammatici docent (Diom. p. 301,
4-17; Don. p. 375, 13-24; Charis. p. 153, 8--2Ο; Anon. Bob.
p. 534, 2-10) eorum certus consensus non est, sed mirum in
modum ab alio alius discrepant. Dositheus (p. 391, 6-14) in
priore parte cum Charisi0, in posteriore cum Anonymo Bobiensi
congruit. Attamen omnes easdem res docent, quinque genera ’
esse, quae simillimo modo definiunt. Haec sola sunt quae Cha·
risius, Anonymus BobiensiS, Dositheus sub titulo de genere trac·

 

 

