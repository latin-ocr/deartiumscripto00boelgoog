 

 

-17-

quam ille adhibuit. Exemplorum quoque cum duo et apud
Palaemonem et apud Charisium redeant, tertium quod apud
Charisium exstat ille non habet. Itaque Charisii expositio e
Palaemone excerpta non est. Ceterum monendum· est Donatum
de hac differentia in paragrapho de casibus loqui, Diomedem
uero hunc tractatum in capite de consensu uerborum cum ca-
sibus posuisse (cf. p. 317, 23). Denique Charisius (p. 154, 16-
20), Anonymus Bobiensis (p. 535, 9—11)‚ Dositheus (p. 394, 8
-10) de quibusdam nominibus agunt, quae non per omnes
casus uariantur. Haec apud Diomedem Donatumque non ex-
stant. Donatus, postquam de septimo casu locutus est, de for-
mis casualibus sex disserit (p. 377, 23-29), eadem apud Dio-
medem (p. 309, 10 sq.) redeunt. Diomedes duobus de hac re
tractatibus usus est, quos ita conglutinauit‚ ut difficile sit ter-
minum inter eos ponere. Sed si p, 309, 7-10 ‘nihili‘ cum
p. 308, 17 conferuntur, ibi secundum tractatum, cuius initium
periit, incipere patet. Cum hoc Donatus consentit. Denique
apud Donatum p. 377, 29-31 nomina conmemorantur quorum
nominatiuus in usu non est, eadem apud Diomedem leguntur
(p. 328, 23—25). Haec reliqui tres omittunt. Quae praeterea
Donatus exhibet, nunc omitt0‚ ut quae proprie ad caput de
nomine non pertineant.

Iam subsistendum est, ut quid conlatione nostra efficiatur
colligamus Accurata conparatione quam instituimus primum id
demonstratum est quinque illos grammaticos non solum omnes
eandem materiam amplecti et easdem res docere, sed etiam
plerumque eadem enuntiata praebere. In tanto grammaticorum
consensu dubium esse non potest, quin totum hoc de nomine ⁶
caput, quale apud Charisium, Anonymum Bobiensem, Dositheum
legimus et quae huic apud Diomedem et Donatum respondent,
ad unum grammaticum referendum sit. Auctoris nomen cum
neque adhuc occurrerit neque, ut demonstrabimus, traditum sit,
Anonymum eum aptissime appellabimus,

Sed etiam aliud illa conparatione efficitur, non eandem
inter omnes intercedere rationem, sed propius conexos esse ex
una parte Charisium, Anonymum Bobiensem, Dositheum‚ ex al-
tera Diomedem et Donatum. Iam accuratius nobis inquirendum
erit, quae inter has quasi classes ratio intercedat, quae inter

utramque et Anonymum illum grammaticum.
2

