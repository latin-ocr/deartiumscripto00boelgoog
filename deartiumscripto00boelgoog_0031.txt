...23-

uerba ipsius Anonymi esse, qui Palaemonis se applicuit doctri-
nae, cui ex suo ingenio nouam formam admouit. Si haec recte
disputauimuS, tum etiarn in illa recensione ex qua tres illi gram-
matici pendent haec uerba exstabant. Huius recensionis exemplar
iterum pertractatum est, priusquam ab Anonymo Bobiensi et
Dositheo in usum uocaretur. Redactor ille, id quod sine ulla
uel praecedentium uel sequentium uerborum mutatione fieri
poterat, Anonymi expositionem expulit et loco eius Remmianam
intulit. Etiam in altera recensione, ut supra demonstraui (p. 16),
Palaemonis uerba legebantur et quidem post disputationem de
ablatiuo casu. Hoc enim loco apud Donatum (p. 377, 20)
traduntur et illuc Diomedis uerba (p. 317, 23) monstrant. Itaque
huie diasceuastae quoque quae Palaemon de septimo casu dis-
seruerat magis placuerunt quam quae Anonymus exhibebat.
Deinde nonnulli loci sunt ubi Anonymus Bobiensis et Dositheus
quaedam uerba omittunt, quae apud Charisium leguntur. Ea
iam in communi fonte quo usi sunt non exstitisse e consensu
illorum concludo, Apud Charisium (p. 154, 16) hoc enuntiatum
habemus: ‘sed quaedam nomina per omnes figuras uariantur:
quaedam nomina inueniuntur quae flecti non possunt' ete. Ano-
nymus Bobiensis (p. 535, 9) et Dositheus (p. 394,·8) uerba
‘sed — uariantur³ omittunt, quae apte legi nemo negabit.
Deinde Charisius (p. 154, 6-11) disputat, utrum nominatiuus
casus sit necne, quae apud illos· desunt (Anon. Bob. 534, 19,
Dosith. p. 392, 9). Charisium tuetur Diomedes (p. 301, 35—-
302, 4). Ex eis quae apud Charisium p. 153, 26 sq. leguntur
Anonymus Bobiensis (p. 534, 14) et Dositheus (p. 392, 4) et
dualis et semper pluralium mentionem non faciunt. Posteriora
eos omisisse in promptu est, priora isdem uerbis Charis· p. 18,
2 redeunt. In posteriore parte paragraphi de conparationibus
Charisium (p. 157, 2-22) et Anonymum Bobiensem (p. 536,
37-537, 14) et Dositheum (p. 400, 3-401, 7) accuratissime
consentire supra dixi (p. 8. 9); sed in priore inter hos et Cha-
risium tales differentiae obseruantur, ut exemplaria huius recen-
sionis, et id quo hi usi sunt et id quod Charisius habuit, manum
redactricem experta esse nobis suadeatur. Primum de eis agam
quae in fonte Anonymi Bobiensis et Dosithei mutata erant. E
nominibus quae conparationem non habent, hi omittunt quae
apud Charisium p. 156, 23. 24 leguntur, Dositheus ea quoque

