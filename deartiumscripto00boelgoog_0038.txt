-30-

elucet, etiam ea quae Diom. p. 306, 5-35 leguntur. Hanc
particulam ibi propriam sedem non tenere ubi apud Diomedem
exstat facile intellegemus, si dispositionem capitis inspiciamus,
Ordine alphabetico extremitates ablatiui singularis proponuntur
et quomodo ex unaquaque pluralis numeri casus formandi sint
docetur. Si igitur in hanc planam atque adstrictam expositionem
post ablatiuum i littera terminatum commentatiuncula inseritur
de genetiuo plurali in ium finito, demonstratione opus non est
eam hoc loco positam non esse ab eo grammatico qui hoc caput
conscripsit. Cum uero eodem loco eadem res apud Donatum
(p. 378, 20—30) tractetur, a diasceuasta hanc particulam in
caput De ablatiuo inlatam esse iudicandum est. Attamen ab
Anonymo eam oriundam esse crediderim.

Praeterea in communi fonte Diomedis et Donati exstitit
haud paruum caput de nominibus quae aut singularis aut plu-
ralis tantum numeri sunt. Paucissima tantummodo inde Donatus
hausit (p. 376, 25-32), multo plura, quamuis et ipse priorem
partem contrahens, Diomedes (p. 327, 16—328, 5÷328‚ 7—23).
Diomedes tractat haec: semper singularia generis masculini femi-
nini neutriuS, semper pluralia generis m. f. n.; deinde conplures
species nominum enumerat quae nisi numero singulari non usur-
pantur: metallica, nomina deorum elementorum montium ciuita-
tium fluuiorum, quae mensurae uel ponderi subiecta sunt. Ex
his Donatus ea tantum quae semper singularia uel pluralia sunt
accuratius nominat -— alio quoque ordine usuS, cum sub uno-
quoque genere quae alterutrius tantum numeri sunt ponat —,
praeterea tradit, quae apud Diomedem postremo loco tra-
ctantur. Tamen, etsi exigua tantum huius capitis uestigia apud
Donatum seruata sint, dubitari nequit quin omnia quae Dio·
medes praebet ex hoc fonte hausta sint, cum attissimus inter ea
conexus obseruetur.

Deinde apud Donatum (p. 377, 31-378, 2) et Diomedem
(p. 314, 8—15) breuiter exponitur quae adiectiua cui casui iun·
gantur, quae uerba Donatus in paragrapho de casibus posuit,
Diomedes1 idiomatibus datiui casus subfixit. Hanc particulam

 

¹ Diom. p. 314, 13 editiones interpolatas recte scripsisse ‘mactus
uirtute' Donati testimonio confirmatur. Respexit grammaticus ‘senten-
tiam diam Catonis’ Hor. sat. 1, 2, 31.

