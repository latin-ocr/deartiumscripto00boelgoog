...36-

que Donato maior quam pro grammatico istius aeui industria
atque sollertia tribuenda esset, si conpluribus fontibus usus om-
nino euitasset bis de eadem re aut eundem aut diuersum in
modum disserere. Quae si recte disputauimUS, etiam ex hac
parte euincitur Donatum singula capita ex uno fonte hausisse.
Si igitur Donatum conpilasse uiS‚ singula eum capita di-
uersis auctoribus debere sumas necesse est. Hoc uero rationi
qua grammatici conpilatores usi sunt prorsus repugnat. Deinde
demonstrare nobis contigit, si in uno aliquo capite Diomedes
cum Donato partim concinat partim non concinat, utriusque
generis particulas non ex eodem libro descriptas esse. Aut enim
in eis quae apud Donatum recurrunt. eadem docentur atque in
reliquis aut diuersa. Itaque semper quae cum Donato congruunt
proprio fonti deberi uidentur. Denique nonnullae particulae sunt,
communes Diomedi et Donat0‚ quae non ad eundem atque tota
grammaticae materia auctorem referri possunt: duo Scauriana
frustula et Remmianae artis fragmentum. Cum apud Donatum
illorum grammaticorum notitia nusquam exstet, nisi ubi Diome·
des quoque uerba ecrum praebet, Donatum ipsum adisse libros
eorum putare ratione uetamur. In communi fonte utrumque illas
particulas inuenisse sumendum est. In hanc sententiam optime,
quadrat, quod aliis quoque argumentis nobis suadetur non ipsum
Anonymi librum Diomedem Donatumque habuisse, sed exem-
plaria quae ex Anonymi libro retractato fluxerunt. A redactore
illae particulae receptae sunt.

Argumentis· prolatis euincitur uno tantum fonte Donatum
in arte sua conscribenda usum esse, et omnia quae Diomedi et
Donato communia sunt ex uno eodemque libro hausta esse.
Communis illorum grammaticorum fons est Anonymi recensio,

Iam· ad grammaticos qui ex altera recensione pendent me
conuertO. Diuersis causis facturn est, ut haec pars quaestionis
intricata sit. Artis fragmentum quod ‚codice Bobiensi seruatum
nobis est incipit a capite de partibus orationiS, sed de tribus
tantum dictionibus doctrinam continet (de nomine, de prono-
mine, de uerbo). DositheuS, cum totam artem grammaticam
amplectatur, de nomine illud solum caput exhibet quod supra
tractaui. Quae praeterea, ut demonstrabo, in eius fonte de hac
parte orationis exstabant describere omisit. Accedit alterum
quod in posteriore artis parte, quae miserum in modum decur·

