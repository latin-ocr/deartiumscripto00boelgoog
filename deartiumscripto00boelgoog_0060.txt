...52-

elegantem doctrinam quae erroribus nimiae eruditionis caret
hodie quoque intellegimus.

Quo tempore auctor huius artis uixerit, quo tempore recen-
siones illae ortae sint, nisi uagis, ut solet in grammaticis LatiniS,
finibus circumscribi non potest. Donatus teste Hieronymo anno
p, C. 354 floruit. Faciamus >illo circiter anno Donati artem
conscriptam esse, redactorem sex· lustris antea uixisse, totidem
ante hunc Anonymum‚ ueri simile est sub finem saeculi tertii
artem anonymam conpositam esse — eodem fere tempore quo
Cominianus quoque uixit. Hoc optime in eam rem quadrat,
quod utriusque liber simillima ratione conscriptus est.

In fine dissertationis denique paucis mihi uerbis exponere
liceat, quo consilio ductus ego hanc quaestionem instituerim.
Omnium fere uirorum doctorum sententiae ea in re congruunt,
quod Remmium Palaemonem artis formam a Graecis gramma-
ticis oriundam linguae Latinae adaptasse et posteriores auctores
qui hanc materiam tractauerunt omnes Remmii uestigiis innixos
esse putant. Principem eum inter grammaticos Latinos locum
obtinuisse ut demonstremus, non sufficiunt testimonia quibus
expressis uerbis de eo memoria fit. Iam apud grammaticos
conpilatores saeculi quarti magnum fragmentorum numerum in-
uenimus quae ‘Palaemonis' nomini inscribuntur. Quominus autem
his fragmentis usi recte illud nos statuisse probemuS‚ conpluribus
causis inpedimur. Multa esse uidentur quibus haec grammati00‚
qui Tiberio Claudioque imperatoribus floruit, tribuere aperte
uetemur. Praeterea non solum et quae Palaemonis non esse
uidentur illius fragmentis intermixta sunt et saepe in eis quae
Palaemonis esse uidentur propriam eius dictionem non reperi-
mm, sed etiam, ubi de una aliqua materia Palaemonis expositio
a duobus uel pluribus grammaticis nobis tradita est, nonnun-
quam et uerbis et dispositione tantopere quae singuli exhibent
inter se discrepant, ut genuina forma qualis fuerit eruere diffi-
cillimum sit. Itaque grauissimis causis inpedimur, quominus a
Palaemonis fragmentis exorsi inquiramus, quomodo haec pars
grammaticae Latinae aucta et exculta sit. Aliam uiam ingre-
diamur necesse est. Exordium capiendum est a libris quos
grammatici saeculi quarti conpilauerunt. Fontes quos illi in

 

