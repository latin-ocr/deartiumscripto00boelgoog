'—53-

conscribendis operibus adhibuerunt inuestigandi nobis sunt illa
in primis quam in praefatione statui ratione nixiS, ut conplura
capita quae eadem apud duos uel plures grammaticos inuenia-
mus ex uno eodemque libro eos hausisse suspicemur. Non uno
loco uerba grammaticorum illorum quibus artigraphi conpilatores
usi sunt ualde concinunt. Quaerendum igitur est utrum illi alius
alium an eundem fontem exscripserint. Sunt qui inter se con-
sentiant neque eos ex alio alium pendere ueri est simile, uelut
Anonymus noster, Cominianus‚ Romanus, Eis igitur in quibus

, hi congruunt inuestigatis auctorem cuius librum illi adierunt

eruere possumus, Hac ratione usi a postremis incipientes per
gradus ad fontem ex quo omnes fluxerunt adscendendum erit.
Accedit alterum quo haec uia conmendetur‚ quod in eis qui pro-
xime absunt ab auctoribus nobis seruatis optime statuere pos-
sumus quae ratio intercedat inter singulos grammaticos et fontes
eorum, quae inter exemplaria eiusdem operis quibus singuli usi
sunt, quae inter haec et librum qualem auctor ipse conscripsit. Si-
milia atque in hos etiam in antiquiorum libros cadere a priore
sumendum est. In hac igitur uia, quam breuiter descripsi, gra-
dum facere huic quaestioni propositum fuit.

